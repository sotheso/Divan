[
    {
        "poem_number": "۱",
        "poem_text": "ببندم شال و میپوشم قدک را / بنازم گردش چرخ و فلک را\nبگردم آب دریاها سراسر / بشویم هر دو دست بی نمک را"
    },
    {
        "poem_number": "۲",
        "poem_text": "تن محنت کشی دیرم خدایا / دل با غم خوشی دیرم خدایا\nزشوق مسکن و داد غریبی / به سینه آتشی دیرم خدایا"
    },
    {
        "poem_number": "۳",
        "poem_text": "اگر یار مرا دیدی به خلوت / بگو ای بی‌وفا ای بیمروت\nگریبانم ز دستت چاک چاکو / نخواهم دوخت تا روز قیامت"
    },
    {
        "poem_number": "۴",
        "poem_text": "ته که ناخوانده‌ای علم سماوات / ته که نابرده‌ای ره در خرابات\nته که سود و زیان خود ندانی / بیاران کی رسی هیهات هیهات"
    },
    {
        "poem_number": "۵",
        "poem_text": "دلی دیرم خریدار محبت / کز او گرم است بازار محبت\nلباسی دوختم بر قامت دل / زپود محنت و تار محبت"
    },
    {
        "poem_number": "۶",
        "poem_text": "محبت آتشی در جانم افروخت / که تا دامان محشر بایدم سوخت\nعجب پیراهنی بهرم بریدی / که خیاط اجل میبایدش دوخت"
    },
    {
        "poem_number": "۷",
        "poem_text": "نپرسی حال یار دلفکارت / که هجران چون کند با روزگارت\nته که روز و شوان در یاد مویی / هزارت عاشق با مو چه کارت"
    },
    {
        "poem_number": "۸",
        "poem_text": "اگر دل دلبر و دلبر کدام است / وگر دلبر دل و دلرا چه نام است\nدل و دلبر بهم آمیته وینم / ندونم دل که و دلبر کدام است"
    },
    {
        "poem_number": "۹",
        "poem_text": "شب تاریک و سنگستان و مو مست / قدح از دست مو افتاد و نشکست\nنگهدارنده‌اش نیکو نگهداشت / وگرنه صد قدح نفتاده بشکست"
    },
    {
        "poem_number": "۱۰",
        "poem_text": "نفس شومم بدنیا بهر آن است / که تن از بهر موران پرورانست\nندونستم که شرط بندگی چیست / هرزه بورم بمیدان جهانست"
    },
    {
        "poem_number": "۱۱",
        "poem_text": "شیرمردی بدم دلم چه دونست / اجل قصدم کره و شیر ژیونست\nز موشیر ژیان پرهیز می‌کرد / تنم وا مرگ جنگیدن ندونست"
    },
    {
        "poem_number": "۱۲",
        "poem_text": "بود درد مو و درمانم از دوست / بود وصل مو و هجرانم از دوست\nاگر قصابم از تن واکره پوست / جدا هرگز نگردد جانم از دوست"
    },
    {
        "poem_number": "۱۳",
        "poem_text": "نمیدانم دلم دیوانهٔ کیست / کجا آواره و در خانهٔ کیست\nنمیدونم دل سر گشتهٔ مو / اسیر نرگس مستانهٔ کیست"
    },
    {
        "poem_number": "۱۴",
        "poem_text": "ته دوری از برم دل در برم نیست / هوای دیگری اندر سرم نیست\nبجان دلبرم کز هر دو عالم / تمنای دگر جز دلبرم نیست"
    },
    {
        "poem_number": "۱۵",
        "poem_text": "یکی برزیگرک نالان درین دشت / بخون دیدگان آلاله می‌کشت\nهمی کشت و همی گفت ای دریغا / بباید کشت و هشت و رفت ازین دشت"
    },
    {
        "poem_number": "۱۶",
        "poem_text": "خرم کوه و خرم صحرا خرم دشت / خرم آنانکه این آلالیان کشت\nبسی هند و بسی شند و بسی یند / همان کوه و همان صحرا همان دشت"
    },
    {
        "poem_number": "۱۷",
        "poem_text": "بهار آیو به صحرا و در و دشت / جوانی هم بهاری بود و بگذشت\nسر قبر جوانان لاله رویه / دمی که گلرخان آیند به گلگشت"
    },
    {
        "poem_number": "۱۸",
        "poem_text": "سیاهی دو چشمانت مرا کشت / درازی دو زلفانت مرا کشت\nبه قتلم حاجت تیر و کمان نیست / خم ابرو و مژگانت مرا کشت"
    },
    {
        "poem_number": "۱۹",
        "poem_text": "عزیزا کاسهٔ چشمم سرایت / میان هردو چشمم جای پایت\nاز آن ترسم که غافل پا نهی تو / نشیند خار مژگانم بپایت"
    },
    {
        "poem_number": "۲۰",
        "poem_text": "من آن رندم که گیرم از شهان باج / بپوشم جوشن و بر سر نهم تاج\nفرو ناید سر مردان به نامرد / اگر دارم کشند مانند حلاج"
    },
    {
        "poem_number": "۲۱",
        "poem_text": "ته که می‌شی بمو چاره بیاموج / که این تاریک شوانرا چون کرم روج\nکهی واجم که کی این روج آیو / کهی واجم که هرگز وا نه‌ای روج"
    },
    {
        "poem_number": "۲۲",
        "poem_text": "اگر زرین کلاهی عاقبت هیچ / اگر خود پادشاهی عاقبت هیچ\nاگر ملک سلیمانت ببخشند / در آخر خاک راهی عاقبت هیچ"
    },
    {
        "poem_number": "۲۳",
        "poem_text": "زدست دیده و دل هر دو فریاد / که هر چه دیده بیند دل کند یاد\nبسازم خنجری نیشش ز فولاد / زنم بر دیده تا دل گردد آزاد"
    },
    {
        "poem_number": "۲۴",
        "poem_text": "گیج و ویجم که کافر گیج میراد / چنان گیجم که کافر هم موی ناد\nبر این آئین که مو را جان و دل داد / شمع و پروانه را پرویج میداد"
    },
    {
        "poem_number": "۲۵",
        "poem_text": "دو چشمم درد چشمانت بچیناد / مبو روجی که چشمم ته مبیناد\nشنیدم رفتی و یاری گرفتی / اگر گوشم شنید چشمم مبیناد"
    },
    {
        "poem_number": "۲۶",
        "poem_text": "دلم بی وصل ته شادی مبیناد / زدرد و محنت آزادی مبیناد\nخراب آباد دل بی مقدم تو / الهی هرگز آبادی مبیناد"
    },
    {
        "poem_number": "۲۷",
        "poem_text": "بیته یارب به بستان گل مرویاد / وگر روید کسش هرگز مبویاد\nبیته هر گل به خنده لب گشاید / رخش از خون دل هرگز مشویاد"
    },
    {
        "poem_number": "۲۸",
        "poem_text": "یکی درد و یکی درمان پسندد / یکی وصل و یکی هجران پسندد\nمن از درمان و درد و وصل و هجران / پسندم آنچه را جانان پسندد"
    },
    {
        "poem_number": "۲۹",
        "poem_text": "الهی گردن گردون شود خرد / که فرزندان آدم را همه برد\nیکی ناگه که زنده شد فلانی / همه گویند فلان ابن فلان مرد"
    },
    {
        "poem_number": "۳۰",
        "poem_text": "نهالی کن سر از باغی برآرد / ببارش هر کسی دستی برآرد\nبرآرد باغبان از بیخ و از بن / اگر بر جای میوه گوهر آرد"
    },
    {
        "poem_number": "۳۱",
        "poem_text": "غریبی بس مرا دلگیر دارد / فلک بر گردنم زنجیر دارد\nفلک از گردنم زنجیر بردار / که غربت خاک دامنگیر دارد"
    },
    {
        "poem_number": "۳۲",
        "poem_text": "خور از خورشید رویت شرم دارد / مه نو زابرویت آزرم دارد\nبشهر و کوه و صحرا هر که بینی / زبان دل بذکرت گرم دارد"
    },
    {
        "poem_number": "۳۳",
        "poem_text": "غم عشقت بیابان پرورم کرد / فراقت مرغ بی‌بال و پرم کرد\nبمو واجی صبوری کن صبوری / صبوری طرفه خاکی بر سرم کرد"
    },
    {
        "poem_number": "۳۴",
        "poem_text": "شوانم خواب در مرز گلان کرد / گلم واچید و خوابم را زیان کرد\nباغبان دید که مو گل دوست دیرم / هزاران خار بر گل پاسبان کرد"
    },
    {
        "poem_number": "۳۵",
        "poem_text": "دل عاشق به پیغامی بسازد / خمار آلوده با جامی بسازد\nمرا کیفیت چشم تو کافیست / ریاضت کش ببادامی بسازد"
    },
    {
        "poem_number": "۳۶",
        "poem_text": "دگر شو شد که مو جانم بسوزد / گریبان تا بدامانم بسوزد\nبرای کفر زلفت ای پریرخ / همی ترسم که ایمانم بسوزد"
    },
    {
        "poem_number": "۳۷",
        "poem_text": "هر آنکس عاشق است از جان نترسد / یقین از بند و از زندان نترسد\nدل عاشق بود گرگ گرسنه / که گرگ از هی هی چوپان نترسد"
    },
    {
        "poem_number": "۳۸",
        "poem_text": "بلا رمزی ز بالای ته باشد / جنون سری ز سودای ته باشد\nبصورت آفرینم این گمان بی / که پنهان در تماشای ته باشد"
    },
    {
        "poem_number": "۳۹",
        "poem_text": "پسندی خوار و زارم تا کی و چند / پریشان روزگارم تا کی و چند\nته که باری ز دوشم برنگیری / گری سربار بارم تا کی و چند"
    },
    {
        "poem_number": "۴۰",
        "poem_text": "دلا خوبان دل خونین پسندند / دلا خون شو که خوبان این پسندند\nمتاع کفر و دین بی‌مشتری نیست / گروهی آن گروهی این پسندند"
    },
    {
        "poem_number": "۴۱",
        "poem_text": "مرا نه سر نه سامان آفریدند / پریشانم پریشان آفریدند\nپریشان خاطران رفتند در خاک / مرا از خاک ایشان آفریدند"
    },
    {
        "poem_number": "۴۲",
        "poem_text": "خوشا آنانکه سودای ته دیرند / که سر پیوسته در پای ته دیرند\nبدل دیرم تمنای کسانی / که اندر دل تمنای ته دیرند"
    },
    {
        "poem_number": "۴۳",
        "poem_text": "چو آن نخلم که بارش خورده باشند / چو آن ویران که گنجش برده باشند\nچو آن پیری همی نالم درین دشت / که رودان عزیزش مرده باشند"
    },
    {
        "poem_number": "۴۴",
        "poem_text": "خوشا آنانکه هر از بر ندانند / نه حرفی وانویسند و نه خوانند\nچو مجنون سر نهند اندر بیابان / ازین گو گل روند آهو چرانند"
    },
    {
        "poem_number": "۴۵",
        "poem_text": "خوشا آنانکه تن از جان ندانند / تن و جانی به جز جانان ندانند\nبدردش خو گرند سالان و ماهان / بدرد خویشتن درمان ندانند"
    },
    {
        "poem_number": "۴۶",
        "poem_text": "خوشا آنانکه پا از سر ندونند / مثال شعله خشک وتر ندونند\nکنشت و کعبه و بتخانه و دیر / سرائی خالی از دلبر ندونند"
    },
    {
        "poem_number": "۴۷",
        "poem_text": "خوشا آنانکه هر شامان ته وینند / سخن با ته گرند با ته نشینند\nمو که پایم نبی کایم ته وینم / بشم آنان بوینم که ته وینند"
    },
    {
        "poem_number": "۴۸",
        "poem_text": "خوشا آنان که با ته همنشینند / همیشه با دل خرم نشینند\nهمین بی رسم عشق و عشقبازی / که گستاخانه آیند و ته بینند"
    },
    {
        "poem_number": "۴۹",
        "poem_text": "لاله کاران دگر لاله مکارید / باغبانان دو دست از گل بدارید\nاگر عهد گلان این بو که دیدم / بیخ گل بر کنید و خار بکارید"
    },
    {
        "poem_number": "۵۰",
        "poem_text": "مو آن رندم که نامم بی‌قلندر / نه خان دیرم نه مان دیرم نه لنگر\nچو روج آیو بگردم گرد گیتی / چو شو آیو به خشتی وانهم سر"
    },
    {
        "poem_number": "۵۱",
        "poem_text": "تویی آن شکرین لب یاسمین بر / منم آن آتشین دل دیدگان تر\nاز آن ترسم که در آغوشم آیی / گدازد آتشت بر آب شکر"
    },
    {
        "poem_number": "۵۲",
        "poem_text": "گلش در زیر سنبل سایه پرور / نهال قامتش نخلی است نوبر\nزعشق آن گل رعنا همه شب / چو بلبل ناله و افغان برآور"
    },
    {
        "poem_number": "۵۳",
        "poem_text": "دمی بوره بوین حالم ته دلبر / دلم تنگه شبی با مو بسر بر\nته گل بر سر زنی ای نو گل مو / به جای گل زنم مو دست بر سر"
    },
    {
        "poem_number": "۵۴",
        "poem_text": "بروی ماهت ای ماه ده و چار / به سرو قدت ای زیبنده رخسار\nکه جز عشقت خیالی در دلم نی / بدیاری ندارم مو سر و کار"
    },
    {
        "poem_number": "۵۵",
        "poem_text": "دیم آلاله‌ای در دامن خار / واتم آلالیا کی چینمت بار\nبگفتا باغبان معذور میدار / درخت دوستی دیر آورد بار"
    },
    {
        "poem_number": "۵۶",
        "poem_text": "دلم زار و دلم زار و دلم زار / طبیبم آورید دردم کرید چار\nطبیبم چون بوینه بر موی زار / کره در مون دردم را بناچار"
    },
    {
        "poem_number": "۵۷",
        "poem_text": "سه درد آمو بجانم هر سه یکبار / غریبی و اسیری و غم یار\nغریبی و اسیری چاره دیره / غم یار و غم یار و غم یار"
    },
    {
        "poem_number": "۵۸",
        "poem_text": "زدل نقش جمالت در نشی یار / خیال خط و خالت در نشی یار\nمژه سازم بدور دیده پرچین / که تا وینم خیالت در نشی یار"
    },
    {
        "poem_number": "۵۹",
        "poem_text": "الاله کوهسارانم تویی یار / بنوشه جو کنارانم تویی یار\nالاله کوهساران هفته‌ای بی / امید روزگارانم تویی یار"
    },
    {
        "poem_number": "۶۰",
        "poem_text": "بی تو تلواسه دیرم ای نکویار / زهر در کاسه دیرم ای نکویار\nمیم خون گریه ساقی ناله مطرب / مصاحب این سه دیرم ای نکویار"
    },
    {
        "poem_number": "۶۱",
        "poem_text": "فلک زار و نزارم کردی آخر / جدا از گلعذارم کردی آخر\nمیان تختهٔ نرد محبت / شش و پنجی بکارم کردی آخر"
    },
    {
        "poem_number": "۶۲",
        "poem_text": "اگر شیری اگر میری اگر مور / گذر باید کنی آخر لب گور\nدلا رحمی بجان خویشتن کن / که مورانت نهند خوان و کنند سور"
    },
    {
        "poem_number": "۶۳",
        "poem_text": "اگر شیری اگر ببری اگر کور / سرانجامت بود جا در ته گور\nتنت در خاک باشد سفره گستر / بگردش موش و مار و عقرب و مور"
    },
    {
        "poem_number": "۶۴",
        "poem_text": "دلا اصلا نترسی از ره دور / دلا اصلا نترسی از ته گور\nدلا اصلا نمیترسی که روزی / شوی بنگاه مار و لانهٔ مور"
    },
    {
        "poem_number": "۶۵",
        "poem_text": "جره بازی بدم رفتم به نخجیر / سبک دستی بزد بر بال من تیر\nبرو غافل مچر در کوهساران / هران غافل چرد غافل خورد تیر"
    },
    {
        "poem_number": "۶۶",
        "poem_text": "بوره بلبل بنالیم از سر سوز / بوره آه سحر از مو بیاموز\nتو از بهر گلی ده روز نالی / مو از بهر دل‌آرامم شو و روز"
    },
    {
        "poem_number": "۶۷",
        "poem_text": "جدا از رویت ای ماه دل افروز / نه روز از شو شناسم نه شو از روز\nوصالت گر مرا گردد میسر / همه روزم شود چون عید نوروز"
    },
    {
        "poem_number": "۶۸",
        "poem_text": "مو که سر در بیابانم شو و روز / سرشک از دیده بارانم شو و روز\nنه تب دیرم نه جایم میکند درد / همیدونم که نالونم شو و روز"
    },
    {
        "poem_number": "۶۹",
        "poem_text": "بی ته سر در بیابانم شو و روز / سرشک از دیده بارانم شو و روز\nنه بیمارم که جایم میکری درد / همیدانم که نالانم شو و روز"
    },
    {
        "poem_number": "۷۰",
        "poem_text": "غم و درد مو از عطار واپرس / درازی شب از بیمار واپرس\nخلایق هر یکی صد بار پرسند / تو که جان و دلی یکبار واپرس"
    },
    {
        "poem_number": "۷۱",
        "poem_text": "خداوندا بفریاد دلم رس / تو یار بیکسان مو مانده بیکس\nهمه گویند طاهر کس نداره / خدا یار مو چه حاجت کس"
    },
    {
        "poem_number": "۷۲",
        "poem_text": "گلی که خود بدادم پیچ و تابش / باشک دیدگانم دادم آبش\nدرین گلشن خدایا کی روا بی / گل از مو دیگری گیرد گلابش"
    },
    {
        "poem_number": "۷۳",
        "poem_text": "قضا رمزی زچشمان خمارش / قدر سری ز زلف مشگبارش\nمه و مهر آیتی ز آنروی زیبا / نکویان جهان آئینه دارش"
    },
    {
        "poem_number": "۷۴",
        "poem_text": "به قبرستان گذر کردم کم وبیش / بدیدم قبر دولتمند و درویش\nنه درویش بیکفن در خاک رفته / نه دولتمند برده یک کفن بیش"
    },
    {
        "poem_number": "۷۵",
        "poem_text": "شب تار است و گرگان میزنند میش / دو زلفانت حمایل کن بوره پیش\nاز آن کنج لبت بوسی بموده / بگو راه خدا دادم بدرویش"
    },
    {
        "poem_number": "۷۶",
        "poem_text": "فلک نه همسری دارد نه هم کف / بخون ریزی دلش اصلا نگفت اف\nهمیشه شیوهٔ کارش همینه / چراغ دودمانیرا کند پف"
    },
    {
        "poem_number": "۷۷",
        "poem_text": "دلی دیرم ولی دیوانه و دنگ / ز دستم شیشهٔ ناموس بر سنگ\nازین دیوانگی روزی برآیم / که در دامان دلبر برزنم چنگ"
    },
    {
        "poem_number": "۷۸",
        "poem_text": "وای آن روجی که در قبرم نهند تنگ / ببالینم نهند خشت و گل و سنگ\nنه پای آنکه بگریزم ز ماران / نه دست آنکه با موران کنم جنگ"
    },
    {
        "poem_number": "۷۹",
        "poem_text": "دلی دیرم چو مو دیوانه و دنگ / زده آئینه هر نام بر سنگ\nبمو واجند که بی نام و ننگی / هر آن یارش تویی چه نام و چه ننگ"
    },
    {
        "poem_number": "۸۰",
        "poem_text": "حرامم بی ته بی آلاله و گل / حرامم بی ته بی آواز بلبل\nحرامم بی اگر بی ته نشینم / کشم در پای گلبن ساغر مل"
    },
    {
        "poem_number": "۸۱",
        "poem_text": "مو ام آن آذرین مرغی که فی‌الحال / بسوجم عالم ار برهم زنم بال\nمصور گر کشد نقشم به گلشن / بسوجه گلشن از تاثیر تمثال"
    },
    {
        "poem_number": "۸۲",
        "poem_text": "خدایا داد از این دل داد از این دل / نگشتم یک زمان من شاد از این دل\nچو فردا داد خواهان داد خواهند / بر آرم من دو صد فریاد از این دل"
    },
    {
        "poem_number": "۸۳",
        "poem_text": "خدایا خسته و زارم ازین دل / شو و روزان در آزارم ازین دل\nمو از دل نالم و دل نالد از مو / زمو بستان که بیزارم ازین دل"
    },
    {
        "poem_number": "۸۴",
        "poem_text": "بشم واشم که تا یاری گره دل / به بختم گریه و زاری گره دل\nبگردی و نجوئی یار دیگر / که از جان و دلت یاری گره دل"
    },
    {
        "poem_number": "۸۵",
        "poem_text": "چرا دایم بخوابی ای دل ای دل / ز غم در اضطرابی ای دل ای دل\nبوره کنجی نشین شکر خدا کن / که شاید کام یابی ای دل ای دل"
    },
    {
        "poem_number": "۸۶",
        "poem_text": "مگر شیر و پلنگی ای دل ای دل / بمو دایم به جنگی ای دل ای دل\nاگر دستم فتی خونت بریجم / بوینم تا چه رنگی ای دل ای دل"
    },
    {
        "poem_number": "۸۷",
        "poem_text": "چرا آزرده حالی ای دل ای دل / همه فکر و خیالی ای دل ای دل\nبساجم خنجری دل را برآرم / بوینم تا چه حالی ای دل ای دل"
    },
    {
        "poem_number": "۸۸",
        "poem_text": "مرا درد آموه و درمان چه حاصل / مرا وصل آموه و هجران چه حاصل\nبسوته بی گل و آلاله بی سر / سر سوته کله یاران چه حاصل"
    },
    {
        "poem_number": "۸۹",
        "poem_text": "دلا غافل ز سبحانی چه حاصل / مطیع نفس و شیطانی چه حاصل\nبود قدر تو افزون از ملایک / تو قدر خود نمیدانی چه حاصل"
    },
    {
        "poem_number": "۹۰",
        "poem_text": "ز بوی زلف تو مفتونم ای گل / ز رنگ روی تو دلخونم ای گل\nمن عاشق زعشقت بیقرارم / تو چون لیلی و من مجنونم ای گل"
    },
    {
        "poem_number": "۹۱",
        "poem_text": "دلا پوشم ز عشقت جامهٔ نیل / نهم داغ غمت چون لاله بر دیل\nدم از مهرت زنم همچون دم صبح / وز آن دم تا دم صور سرافیل"
    },
    {
        "poem_number": "۹۲",
        "poem_text": "غمم غم بی و همراز دلم غم / غمم همصحبت و همراز و همدم\nغمت مهله که مو تنها نشینم / مریزا بارک الله مرحبا غم"
    },
    {
        "poem_number": "۹۳",
        "poem_text": "دو زلفانت گرم تار ربابم / چه میخواهی ازین حال خرابم\nته که با مو سر یاری نداری / چرا هر نیمه شو آیی بخوابم"
    },
    {
        "poem_number": "۹۴",
        "poem_text": "مو آن محنت کش حسرت نصیبم / که در هر ملک و هر شهری غریبم\nنه بو روزی که آیی بر سر من / بوینی مرده از هجرحبیبم"
    },
    {
        "poem_number": "۹۵",
        "poem_text": "مو آن دل داده یکتا پرستم / که جام شرک و خود بینی شکستم\nمنم طاهر که در بزم محبت / محمد را کمینه چاکرستم"
    },
    {
        "poem_number": "۹۶",
        "poem_text": "مو آن بحرم که در ظرف آمدستم / چو نقطه بر سر حرف آمدستم\nبهر الفی الف قدی بر آیو / الف قدم که در الف آمدستم"
    },
    {
        "poem_number": "۹۷",
        "poem_text": "من آن مسکین تذروبی پرستم / من آن سوزنده شمع بی‌سرستم\nنه کار آخرت کردم نه دنیا / یکی خشکیده نخل بی‌برستم"
    },
    {
        "poem_number": "۹۸",
        "poem_text": "بروی دلبری گر مایلستم / مکن منعم گرفتار دلستم\nخدا را ساربان آهسته میران / که من واماندهٔ این قافلستم"
    },
    {
        "poem_number": "۹۹",
        "poem_text": "به عشقت ای دلارا نگروستم / نوید وصل تو تا نشنوستم\nبدل تخم وفایت کشتم آخر / بجز اندوه و خواری ندروستم"
    },
    {
        "poem_number": "۱۰۰",
        "poem_text": "بشو یاد تو ای مه پاره هستم / بروز از درد و غم بیچاره هستم\nتو داری در مقام خود قراری / مویم که در جهان آواره هستم"
    },
    {
        "poem_number": "۱۰۱",
        "poem_text": "اگر آئی بجانت وانواجم / وگر نائی به هجرانت گداجم\nته هر دردی که داری بر دلم نه / بمیرم یا بسوجم یا بساجم"
    },
    {
        "poem_number": "۱۰۲",
        "poem_text": "الهی ار بواجم ور نواجم / ته دانی حاجتم را مو چه واجم\nاگر بنوازیم حاجت روا بی / وگر محروم سازی مو چه ساجم"
    },
    {
        "poem_number": "۱۰۳",
        "poem_text": "دلم دردین و نالین چه واجم / رخم گردین و خاکین چه واجم\nبگردیدم به هفتاد و دو ملت / بصد مذهب منادین چه واجم"
    },
    {
        "poem_number": "۱۰۴",
        "poem_text": "نمیدانم که رازم با که واجم / غم و سوز وگدازم با که واجم\nچه واجم هر که ذونه میکره فاش / دگر راز و نیازم با که واجم"
    },
    {
        "poem_number": "۱۰۵",
        "poem_text": "به آهی گنبد خضرا بسوجم / فلک را جمله سر تا پا بسوجم\nبسوجم ار نه کارم را بساجی / چه فرمائی بساجی یا بسوجم"
    },
    {
        "poem_number": "۱۰۶",
        "poem_text": "نذونی ای فلک که مستمندم / وامو پر بد مکه که دردمندم\nبیک گردش که میکردی ببینی / چو رشته مو بسامانت ببندم"
    },
    {
        "poem_number": "۱۰۷",
        "poem_text": "مو که چون اشتران قانع به خارم / جهازم چوب و خرواری ببارم\nبدین مزد قلیل و رنج بسیار / هنوز از روی مالک شرمسارم"
    },
    {
        "poem_number": "۱۰۸",
        "poem_text": "بوره ای روی تو باغ بهارم / خیالت مونس شبهای تارم\nخدا دونه که در دنیای فانی / بغیر عشق ته کاری ندارم"
    },
    {
        "poem_number": "۱۰۹",
        "poem_text": "همه شو تا سحر اختر شمارم / که ماه رویت آیو در کنارم\nشوان گوشم بدر چشمم براهت / گذاری تا بکی در انتظارم"
    },
    {
        "poem_number": "۱۱۰",
        "poem_text": "شوان استارگان یک‌یک شمارم / براهت تا سحر در انتظارم\nپس از نیمه شوان که ته نیایی / زدیده اشک چون باران ببارم"
    },
    {
        "poem_number": "۱۱۱",
        "poem_text": "از آن انگشت نمای روزگارم / که دور افتاده از یار و دیارم\nندونم قصد جان کردن بناحق / بجز بر سرزدن چاره ندارم"
    },
    {
        "poem_number": "۱۱۲",
        "poem_text": "از آن دلخسته و سینه فگارم / که گریان در ته سنگ مزارم\nبواجندم که ته شوری نداری / سرا پا شور دارم شر ندارم"
    },
    {
        "poem_number": "۱۱۳",
        "poem_text": "غم عالم همه کردی ببارم / مگر مو لوک مست سر قطارم\nمهارم کردی و دادی به ناکس / فزودی هر زمان باری ببارم"
    },
    {
        "poem_number": "۱۱۴",
        "poem_text": "کافرم گر منی آلاله کارم / کافرم گر منی آبش بدارم\nکافرم گر منی نامش برم نام / دو صد داغ دل از آلاله دارم"
    },
    {
        "poem_number": "۱۱۵",
        "poem_text": "هزاران ملک دنیا گر بدارم / هزاران ملک عقبی گر بدارم\nبوره ته دلبرم تا با ته واجم / که بی روی تو آنرا گر بدارم"
    },
    {
        "poem_number": "۱۱۶",
        "poem_text": "غم عشق تو مادرزاد دیرم / نه از آموزش استاد دیرم\nبدان شادم که از یمن غم تو / خراب آباد دل آباد دیرم"
    },
    {
        "poem_number": "۱۱۷",
        "poem_text": "ز دست چرخ گردون داد دیرم / هزاران ناله و فریاد دیرم\nنشنید دستانم با خس و خار / چگونه خاطر خود شاد دیرم"
    },
    {
        "poem_number": "۱۱۸",
        "poem_text": "مو از قالوا بلی تشویش دیرم / گنه از برگ و باران بیش دیرم\nاگر لاتقنطوا دستم نگیرد / مو از یاویلنا اندیش دیرم"
    },
    {
        "poem_number": "۱۱۹",
        "poem_text": "مو از جور بتان دل ریش دیرم / زلاله داغ بر دل بیش دیرم\nچو فردا نامه خوانان نامه خوانند / من شرمنده سر در پیش دیرم"
    },
    {
        "poem_number": "۱۲۰",
        "poem_text": "ز عشقت آتشی در بوته دیرم / در آن آتش دل و جان سوته دیرم\nسگت ار پا نهد بر چشمم ای دوست / بمژگان خاک راهش رو ته دیرم"
    },
    {
        "poem_number": "۱۲۱",
        "poem_text": "بسر شوق سر کوی ته دیرم / بدل مهر مه روی ته دیرم\nبت من کعبهٔ من قبلهٔ من / ته ای هر سو نظر سوی ته دیرم"
    },
    {
        "poem_number": "۱۲۲",
        "poem_text": "هزاران غم بدل اندوته دیرم / هزار آتش بجان افروته دیرم\nبیک آه سحر کز دل برآرم / هزاران مدعی را سوته دیرم"
    },
    {
        "poem_number": "۱۲۳",
        "poem_text": "زعشقت آتشی در بوته دیرم / در آن آتش دل و جان سوته دیرم\nسگت ار پا نهد بر چشمم ایدوست / بمژگان خاک پایش روته دیرم"
    },
    {
        "poem_number": "۱۲۴",
        "poem_text": "دلی نازک بسان شیشه دیرم / اگر آهی کشم اندیشه دیرم\nسرشکم گر بود خونین عجب نیست / مو آن نخلم که در خون ریشه دیرم"
    },
    {
        "poem_number": "۱۲۵",
        "poem_text": "زهجرانت هزار اندیشه دیرم / همیشه زهر غم در شیشه دیرم\nز نا سازی بخت و گردش چرخ / فغان و آه و زاری پیشه دیرم"
    },
    {
        "poem_number": "۱۲۶",
        "poem_text": "مو آن رندم که عصیان پیشه دیرم / بدستی جام و دستی شیشه دیرم\nاگر تو بیگناهی رو ملک شو / من از حوا و آدم ریشه دیرم"
    },
    {
        "poem_number": "۱۲۷",
        "poem_text": "بسر غیر ته سودائی ندیرم / بدل جز ته تمنائی ندیرم\nخدا دونه که در بازار عشقت / بجز جان هیچ کالائی ندیرم"
    },
    {
        "poem_number": "۱۲۸",
        "poem_text": "بغیر ته دگر یاری ندیرم / به اغیاری سر و کاری ندیرم\nبدکان ته آن کاسد متاعم / که اصلا روی بازاری ندیرم"
    },
    {
        "poem_number": "۱۲۹",
        "poem_text": "همه عالم پر از کرد چه سازم / چو مو دلها پر از درد چه سازم\nبکشتم سنبلی دامان الوند / همواز طالعم زرد چه سازم"
    },
    {
        "poem_number": "۱۳۰",
        "poem_text": "بدل درد غمت باقی هنوزم / کسی واقف نبو از درد و سوزم\nنبو یک بلبل سوته به گلشن / به سوز مو نبو کافر به روزم"
    },
    {
        "poem_number": "۱۳۱",
        "poem_text": "فلک بر هم زدی آخر اساسم / زدی بر خمرهٔ نیلی لباسم\nاگر داری برات از قصد جانم / بکن آخر ازین دنیا اساسم"
    },
    {
        "poem_number": "۱۳۲",
        "poem_text": "بشم واشم ازین عالم بدر شم / بشم از چین و ما چین دورتر شم\nبشم از حاجیان حج بپرسم / که این دوری بسه یا دورتر شم"
    },
    {
        "poem_number": "۱۳۳",
        "poem_text": "قدح بر گیرم و سیر گلان شم / بطرف سبزه و آب روان شم\nدو سه جامی زنم با شادکامی / وایم مست و بسیرلالیان شم"
    },
    {
        "poem_number": "۱۳۴",
        "poem_text": "خدایا واکیان شم واکیان شم / بدین بیخانمانی واکیان شم\nهمه از در برانند سوته آیم / ته که از در برانی واکیان شم"
    },
    {
        "poem_number": "۱۳۵",
        "poem_text": "ز وصلت تا بکی فرد آیم و شم / جگر پر سوز و پر درد آیم و شم\nبموگوئی که در کویم نیایی / مو تا کی با رخ زرد آیم و شم"
    },
    {
        "poem_number": "۱۳۶",
        "poem_text": "سر کویت بتا چند آیم و شم / ز وصلت بی نوا چند آیم و شم\nبکویت تا ببیند دیده رویت / نترسی از خدا چند آیم و شم"
    },
    {
        "poem_number": "۱۳۷",
        "poem_text": "مو که مست از می انگور باشم / چرا از نازنینم دور باشم\nمو که از آتشت گرمی نوینم / چرا از دود محنت کور باشم"
    },
    {
        "poem_number": "۱۳۸",
        "poem_text": "به این بی آشنایی برکیاشم / به این بی خانمانی برکیاشم\nهمه گر مو برونند واته آیم / ته از در گر برونی برکیاشم"
    },
    {
        "poem_number": "۱۳۹",
        "poem_text": "بیا یک شو منور کن اطاقم / مهل در محنت و درد فراقم\nبه طاق جفت ابروی تو سوگند / که همجفت غمم تا از تو طاقم"
    },
    {
        "poem_number": "۱۴۰",
        "poem_text": "شبی نالم شبی شبگیر نالم / ز جور یار و چرخ پیر نالم\nگهی همچون پلنگ تیر خورده / گهی چون شیر در زنجیر نالم"
    },
    {
        "poem_number": "۱۴۱",
        "poem_text": "مو که آشفته حالم چون ننالم / شکسته پر و بالم چون ننالم\nهمه گویند فلانی چند نالی / تو آیی در خیالم چون ننالم"
    },
    {
        "poem_number": "۱۴۲",
        "poem_text": "مو کز سوته دلانم چون ننالم / مو کز بی حاصلانم چون ننالم\nبگل بلبل نشیند زار نالد / مو که دور از گلانم چون ننالم"
    },
    {
        "poem_number": "۱۴۳",
        "poem_text": "دلم زار و حزینه چون ننالم / وجودم آتشینه چون ننالم\nبمو واجن که طاهر چند نالی / چو مرگم در کمینه چون ننالم"
    },
    {
        "poem_number": "۱۴۴",
        "poem_text": "وای ازین دل که نی هرگز بکامم / وای ازین دل که آزارد مدامم\nوای ازین دل که چون مرغان وحشی / نچیده دانه اندازد بدامم"
    },
    {
        "poem_number": "۱۴۵",
        "poem_text": "بیته بالین سیه مار به چشمم / روج روشن شو تار به چشمم\nبیته ای نو گل باغ امیدم / گلستان سربسر خار به چشمم"
    },
    {
        "poem_number": "۱۴۶",
        "poem_text": "بیته گلشن چو زندان بچشمم / گلستان آذرستان بچشمم\nبیته آرام و عمر و زندگانی / همه خواب پریشان بچشمم"
    },
    {
        "poem_number": "۱۴۷",
        "poem_text": "دلا از دست تنهایی بجانم / ز آه و نالهٔ خود در فغانم\nشبان تار از درد جدایی / کند فریاد مغز استخوانم"
    },
    {
        "poem_number": "۱۴۸",
        "poem_text": "قلم بتراشم از هر استخوانم / مرکب گیرم از خون رگانم\nبگیرم کاغذی از پردهٔ دل / نویسم بهر یار مهربانم"
    },
    {
        "poem_number": "۱۴۹",
        "poem_text": "مو آن دلدادهٔ بی خانمانم / مو آن محنت نصیب سخت جانم\nمو آن سرگشته خارم در بیابان / که چون بادی وزد هر سو دوانم"
    },
    {
        "poem_number": "۱۵۰",
        "poem_text": "به خنجر گر برآرند دیدگانم / در آتش گر بسوزند استخوانم\nاگر بر ناخنانم نی بکوبند / نگیرم دل ز یار مهربانم"
    },
    {
        "poem_number": "۱۵۱",
        "poem_text": "مو آن آزردهٔ بی خانمانم / مو آن محنت نصیب سخت جانم\nمو آن سرگشته خارم در بیابون / که هر بادی وزد پیشش دوانم"
    },
    {
        "poem_number": "۱۵۲",
        "poem_text": "فلک کی بشنود آه و فغانم / بهر گردش زند آتش بجانم\nیک عمری بگذرانم با غم و درد / بکام دل نگردد آسمانم"
    },
    {
        "poem_number": "۱۵۳",
        "poem_text": "کنون داری نظر گو واکیانم / ز جورت در گدازه استخوانم\nبکه اندیشه‌ای بیداد پیشه / که آهم تیر بو ناله کمانم"
    },
    {
        "poem_number": "۱۵۴",
        "poem_text": "تو خود گفتی که مو ملاح مانم / به آب دیدکان کشتی برانم\nهمی ترسم که کشتی غرق وابو / درین دریای بی پایان بمانم"
    },
    {
        "poem_number": "۱۵۵",
        "poem_text": "مو آن رندم که پا از سر ندونم / سراپایی به جز دلبر ندونم\nدلارامی کز او دل گیرد آرام / بغیر از ساقی کوثر ندونم"
    },
    {
        "poem_number": "۱۵۶",
        "poem_text": "دلم دور است و احوالش ندونم / کسی خواهد که پیغامش رسونم\nخداوندا ز مرگم مهلتی ده / که دیداری بدیدارش رسونم"
    },
    {
        "poem_number": "۱۵۷",
        "poem_text": "سر کوه بلند چندان نشینم / که لاله سر بر آره مو بچینم\nالاله بیوفا بی بیوفا بی / نگار بیوفا چون مو گزینم"
    },
    {
        "poem_number": "۱۵۸",
        "poem_text": "خوشا روزی که دیدار ته وینم / گل و سنبل ز رخسار ته چینم\nبیا بنشین که تا وینم شو و روز / جمالت ای نگار نازنینم"
    },
    {
        "poem_number": "۱۵۹",
        "poem_text": "شبی خواهم که پیغمبر ببینم / دمی با ساقی کوثر نشینم\nبگیرم در بغل قبر رضا را / در آن گلشن گل شادی بچینم"
    },
    {
        "poem_number": "۱۶۰",
        "poem_text": "بوره روزی که دیدار ته وینم / گل و سنبل به دیدار تو چینم\nبوره بنشین برم سالان و ماهان / که تا سیرت بوینم نازنینم"
    },
    {
        "poem_number": "۱۶۱",
        "poem_text": "گلستان جای تو ای نازنیننم / مو در گلخن به خاکستر نشینم\nچه در گلشن چه در گلخن چه صحرا / چو دیده واکرم جز ته نوینم"
    },
    {
        "poem_number": "۱۶۲",
        "poem_text": "به صحرا بنگرم صحرا ته وینم / به دریا بنگرم دریا ته وینم\nبهر جا بنگرم کوه و در و دشت / نشان روی زیبای ته وینم"
    },
    {
        "poem_number": "۱۶۳",
        "poem_text": "خوش آنساعت که دیدار ته وینم / کمند عنبرین تار ته وینم\nنوینه خرمی هرگز دل مو / مگر آن دم که رخسار ته وینم"
    },
    {
        "poem_number": "۱۶۴",
        "poem_text": "الهی دشمنت را خسته وینم / به سینه اش خنجری تا دسته وینم\nسر شو آیم احوالش بپرسم / سحر آیم مزارش بسته وینم"
    },
    {
        "poem_number": "۱۶۵",
        "poem_text": "اگر جسمم بسوزی سوته خواهم / اگر چشمم بدوزی دوته خواهم\nاگر باغم بری تا گل بچینم / گلی همرنگ و همبوی ته خواهم"
    },
    {
        "poem_number": "۱۶۶",
        "poem_text": "بیا سوته دلان گردهم آئیم / سخنها واکریم غم وانمائیم\nترازو آوریم غمها بسنجیم / هر آن سوته تریم وزنین تر آئیم"
    },
    {
        "poem_number": "۱۶۷",
        "poem_text": "نمیدانم که سرگردان چرایم / گهی نالان گهی گریان چرایم\nهمه دردی بدوران یافت درمان / ندانم مو که بیدرمان چرایم"
    },
    {
        "poem_number": "۱۶۸",
        "poem_text": "ز حال خویشتن مو بیخبر بیم / ندونم در سفر یا در حضر بیم\nفغان از دست تو ای بیمروت / همین ذونم که عمری دربدر بیم"
    },
    {
        "poem_number": "۱۶۹",
        "poem_text": "بوره یکدم بنالیم و بسوجیم / از آنرویی که هر دو تیره روجیم\nته بلبل حاش لله مثل مو نی / نبو جز درد و غم یک عمر روجیم"
    },
    {
        "poem_number": "۱۷۰",
        "poem_text": "عزیزا ما گرفتار دو دردیم / یکی عشق و دگر در دهر فردیم\nنصیب کس مباد این غم که ما راست / جمالت یک نظر نادیده مردیم"
    },
    {
        "poem_number": "۱۷۱",
        "poem_text": "بیا تا دست ازین عالم بداریم / بیا تا پای دل از گل برآریم\nبیا تا بردباری پیشه سازیم / بیا تا تخم نیکوئی بکاریم"
    },
    {
        "poem_number": "۱۷۲",
        "poem_text": "بوره کز دیده جیحونی بسازیم / بوره لیلی و مجنونی بسازیم\nفریدون عزیزم رفتی از دست / بوره کز نو فریدونی بسازیم"
    },
    {
        "poem_number": "۱۷۳",
        "poem_text": "بوره سوته دلان با ما بنالیم / زدست یار بی پروا بنالیم\nبشیم با بلبل شیدا به گلشن / اگر بلبل نناله ما بنالیم"
    },
    {
        "poem_number": "۱۷۴",
        "poem_text": "ته سر ورزان مو سودای ته ورزان / گریبان بلرزان وا ته لرزان\nکفن در کردنم صحرای محشر / هران وینان احوال ته پرسان"
    },
    {
        "poem_number": "۱۷۵",
        "poem_text": "برندم همچو یوسف گر بزندان / ویا نالم زغم چون مستمندان\nاگر صد باغبان خصمی نماید / مدام آیم بگلزار تو خندان"
    },
    {
        "poem_number": "۱۷۶",
        "poem_text": "دلم از دست ته نالانه نالان / اندرون دلم خون کشته پالان\nهزاران قول با ما بیش کردی / همه قولان ته بالان بالان"
    },
    {
        "poem_number": "۱۷۷",
        "poem_text": "گلی کشتم باین الوند دامان / آوش از دیده دادم صبح و شامان\nچو روج آیو که بویش وا من آیو / برد بادش سر و سامان بسامان"
    },
    {
        "poem_number": "۱۷۸",
        "poem_text": "خوشا آنان نه سر دارند نه سامان / نشینن هر دو پا پیچن به دامان\nشو و روزان صبوری پیش گیرن / بیاد روی دلداران مدامان"
    },
    {
        "poem_number": "۱۷۹",
        "poem_text": "بوره ای دل بوره باری بشیمان / مکه کاری کز آن گردی پشیمان\nیه دو روزی بناکامی سرآریم / باشه روزی که گل چینیم بدامان"
    },
    {
        "poem_number": "۱۸۰",
        "poem_text": "بوره منت بریم ما از کریمان / بکشیم دست از خوان لئیمان\nکریمان دست در خوان کریمی / که بر خوانش نظر دارند کریمان"
    },
    {
        "poem_number": "۱۸۱",
        "poem_text": "زدست مو کشیدی باز دامان / ز کردارت نبی یک جو پشیمان\nروم آخر بدامانی زنم دست / که تا از وی رسد کارم بسامان"
    },
    {
        "poem_number": "۱۸۲",
        "poem_text": "اگر مستان هستیم از ته ایمان / وگر بی پا و دستیم از ته ایمان\nاگر گبریم و ترسا ور مسلمان / بهر ملت که هستیم از ته ایمان"
    },
    {
        "poem_number": "۱۸۳",
        "poem_text": "ز یاد خود بیا پروا کریمان / ازو کو التجا وا که بریمان\nکیه این تاب داره تا مو دارم / نداره تاب این سام نریمان"
    },
    {
        "poem_number": "۱۸۴",
        "poem_text": "پشیمانم پشیمانم پشیمان / کاروانی بوینم تا بشیمان\nکهن دنیا بهیچ کسی نمانده / به هرزه کوله باری میکشیمان"
    },
    {
        "poem_number": "۱۸۵",
        "poem_text": "مو آن اسپید بازم سینه سوهان / چراگاه مو بی سر بشن کوهان\nهمه تیغی به سوهان میکرن تیز / مو آن تیغم که یزدان کرده سوهان"
    },
    {
        "poem_number": "۱۸۶",
        "poem_text": "دلم تنگه ندانم صبر کردن / زدلتنگی بوم راضی بمردن\nز شرم روی ته مو در حجابم / ندانم عرض حالم واته کردن"
    },
    {
        "poem_number": "۱۸۷",
        "poem_text": "الهی سوز عشقت بیشتر کن / دل ریشم ز دردت ریشتر کن\nازین غم گر دمی فارغ نشینم / بجانم صد هزاران نیشتر کن"
    },
    {
        "poem_number": "۱۸۸",
        "poem_text": "آنکه بی خان و بی مانه منم من / آنکه بر گشته سامانه منم من\nآنکه شادمان به انده میکره روز / آنکه روزش چو شامانه منم و من"
    },
    {
        "poem_number": "۱۸۹",
        "poem_text": "اگر دستم رسد بر چرخ گردون / از او پرسم که این چین است و آن چون\nیکی را میدهی صد ناز و نعمت / یکی را نان جو آلوده در خون"
    },
    {
        "poem_number": "۱۹۰",
        "poem_text": "دلا چونی دلا چونی دلا چون / همه خونی همه خونی همه خون\nز بهر لیلی سیمین عذاری / چو مجنونی چو مجنونی چو مجنون"
    },
    {
        "poem_number": "۱۹۱",
        "poem_text": "بعالم کس مبادا چون من آئین / مو آئین کس مبو در دین و آئین\nهر آنکو حال موش باور نمیبو / مو آئین بی مو آئین بی مو آئین"
    },
    {
        "poem_number": "۱۹۲",
        "poem_text": "بیا جانا دل پردرد مو بین / سرشک سرخ و روی زرد مو بین\nغم مهجوری و درد صبوری / همه برجان غم پرورد مو بین"
    },
    {
        "poem_number": "۱۹۳",
        "poem_text": "بیته یک شو دلم بی غم نمی‌بو / که آن دلبر دمی همدم نمی‌بو\nهزاران رحمت حق باد بر غم / زمانی از دل ما کم نمی بو"
    },
    {
        "poem_number": "۱۹۴",
        "poem_text": "وای از روزی که قاضیمان خدا بو / سر پل صراطم ماجرا بو\nبنوبت بگذرند پیر و جوانان / وای از آندم که نوبت زان ما بو"
    },
    {
        "poem_number": "۱۹۵",
        "poem_text": "دلی دیرم که بهبودش نمی‌بو / سخنها میکرم سودش نمی‌بو\nببادش میدهم نش میبرد باد / در آتش می‌نهم دودش نمی‌بو"
    },
    {
        "poem_number": "۱۹۶",
        "poem_text": "سری دارم که سامانش نمیبو / غمی دارم که پایانش نمیبو\nاگر باور نداری سوی من آی / بوین دردی که درمانش نمیبو"
    },
    {
        "poem_number": "۱۹۷",
        "poem_text": "دلی دیرم دمی بیغم نمی‌بو / غمی دیرم که هرگز کم نمی‌بو\nخطی دیرم مو از خوبان عالم / که یار بیوفا همدم نمی‌بو"
    },
    {
        "poem_number": "۱۹۸",
        "poem_text": "بوره جانا که جانانم تویی تو / بوره یارا که سلطانم تویی تو\nته دونی خود که مو جز تو ندونم / بوره بوره که ایمانم تویی تو"
    },
    {
        "poem_number": "۱۹۹",
        "poem_text": "به والله که جانانم تویی تو / بسلطان عرب جانم تویی تو\nنمیدونم که چونم یا که چندم / همی دونم که درمانم تویی تو"
    },
    {
        "poem_number": "۲۰۰",
        "poem_text": "شبی دیرم زهجرت تار تارو / گرفته ظلمتش لیل و نهارو\nخداوندا دلم را روشنی ده / که تا وینم جمال هشت و چارو"
    },
    {
        "poem_number": "۲۰۱",
        "poem_text": "نصیب کس مبو درد دل مو / که بسیاره غم بی‌حاصل مو\nکسی بو از غم و دردم خبردار / که دارد مشکلی چون مشکل مو"
    },
    {
        "poem_number": "۲۰۲",
        "poem_text": "نیا مطلق بکارم این دل مو / بجز خونابه اش نه حاصل مو\nداره در موسم گل جوش سودا / چه پروایی کره اینجا دل مو"
    },
    {
        "poem_number": "۲۰۳",
        "poem_text": "بهارم بی خزان ای گلبن مو / چه غم کنده ببو بیخ و بن مو\nبرس ای سوته دل یکدم به دردم / ته ای امروز دل تازه کن مو"
    },
    {
        "poem_number": "۲۰۴",
        "poem_text": "امان از اختر شوریدهٔ مو / فغان از بخت برگردیدهٔ مو\nفلک از کینه ورزی کی گذاره / رود خون از دل غمدیدهٔ مو"
    },
    {
        "poem_number": "۲۰۵",
        "poem_text": "نوای ناله غم اندوته دونو / عیار قلب خالص بوته دونو\nبوره سوته دلان واهم بنالیم / که قدر سوته دل دلسوته دونو"
    },
    {
        "poem_number": "۲۰۶",
        "poem_text": "مکن کاری که پا بر سنگت آیو / جهان با این فراخی تنگت آیو\nچو فردا نامه خوانان نامه خونند / تو وینی نامهٔ خود ننگت آیو"
    },
    {
        "poem_number": "۲۰۷",
        "poem_text": "بی ته اشکم ز مژگان تر آیو / بی ته نخل امیدم نی بر آیو\nبی ته در کنج تنهائی شب و روز / نشینم تا که عمرم بر سر آیو"
    },
    {
        "poem_number": "۲۰۸",
        "poem_text": "شبی کان نازنینم در بر آیو / گذشته عمرم از نو بر سر آیو\nهمه شو دیدهٔ مو تا سحرگاه / بره باشد که یارم از در آیو"
    },
    {
        "poem_number": "۲۰۹",
        "poem_text": "بدل چون یادم از بوم و بر آیو / سر شگم بیخود از چشم تر آیو\nاز آن ترسم من بر گشته دوران / که عمرم در غریبی بر سر آیو"
    },
    {
        "poem_number": "۲۱۰",
        "poem_text": "خوش آن ساعت که یار از در آیو / شو هجران و روز غم سر آیو\nزدل بیرون کنم جانرا بصد شوق / همی واجم که جایش دلبر آیو"
    },
    {
        "poem_number": "۲۱۱",
        "poem_text": "غم عشق تو کی بر هر سر آیو / همائی کی به هر بوم و بر آیو\nزعشقت سرفرازان کامیابند / که خور اول به کهساران بر آیو"
    },
    {
        "poem_number": "۲۱۲",
        "poem_text": "بی ته هر شو سرم بر بالش آیو / چو نی از استخوانم نالش آیو\nشب هجران بجای اشک چشمم / ز مژگان پاره‌های آتش آیو"
    },
    {
        "poem_number": "۲۱۳",
        "poem_text": "نسیمی کز بن آن کاکل آیو / مرا خوشتر ز بوی سنبل آیو\nچو شو گیرم خیالش را در آغوش / سحر از بسترم بوی گل آیو"
    },
    {
        "poem_number": "۲۱۴",
        "poem_text": "سحرگان که بلبل بر گل آیو / بدامان اشک چشمم گل گل آیو\nروم در پای گل افغان کنم سر / که هر سوته دلی در غلغل آیو"
    },
    {
        "poem_number": "۲۱۵",
        "poem_text": "صدای چاوشان مردن آیو / بگوش آوازهٔ جان کندن آیو\nرفیقان میروند نوبت به نوبت / وای آن ساعت که نوبت وامن آیو"
    },
    {
        "poem_number": "۲۱۶",
        "poem_text": "بیته گلشن به چشمم گلخن آیو / واته گلخن به چشمم گلشن آیو\nگلم ته گلبنم ته گلشنم ته / که واته مرده را جان بر تن آیو"
    },
    {
        "poem_number": "۲۱۷",
        "poem_text": "عزیزا مردی از نامرد نایو / فغان و ناله از بیدرد نایو\nحقیقت بشنو از پور فریدون / که شعله از تنور سرد نایو"
    },
    {
        "poem_number": "۲۱۸",
        "poem_text": "کجا بی جای ته ای بر همه شاه / که مو آیم بدانجا از همه راه\nهمه جا جای ته مو کور باطن / غلط گفتم غلط استغفرالله"
    },
    {
        "poem_number": "۲۱۹",
        "poem_text": "غم عشقت ز گنج رایگان به / وصال تو ز عمر جاودان به\nکفی از خاک کویت در حقیقت / خدا دونه که از ملک جهان به"
    },
    {
        "poem_number": "۲۲۰",
        "poem_text": "غم و درد دل مو بی حسابه / خدا دونه دل از هجرت کبابه\nبنازم دست و بازوی ته صیاد / بکش مرغ دلم بالله ثوابه"
    },
    {
        "poem_number": "۲۲۱",
        "poem_text": "مو را درد دلم خو کرده واته / ندونی درد دل ای بیوفا ته\nبوره مو سوته دل واته سپارم / ته ذونی با دل و دل ذونه با ته"
    },
    {
        "poem_number": "۲۲۲",
        "poem_text": "دل مو دایم اندر ماتم ته / بدل پیوسته بی‌درد و غم ته\nچه پرسی که چرا قدت ببوخم / خم قدم از آن پیچ و خم ته"
    },
    {
        "poem_number": "۲۲۳",
        "poem_text": "بدنیا مو نوینم کام بی ته / بدس هرگز نگیرم جام بی ته\nبلرزم روز و شو چون بید مجنون / ندارم یک نفس آرام بی ته"
    },
    {
        "poem_number": "۲۲۴",
        "poem_text": "دو چشمم را ته خون پالا کنی ته / کلاه عقلم از سر وا کنی ته\nاگر لیلی بپرسه حال مجنون / نظر او را سوی صحرا کنی ته"
    },
    {
        "poem_number": "۲۲۵",
        "poem_text": "دلی دیرم چو مرغ پا شکسته / چو کشتی بر لب دریا نشسته\nتو گویی طاهرا چون تار بنواز / صدا چون میدهد تار گسسته"
    },
    {
        "poem_number": "۲۲۶",
        "poem_text": "قضا پیوسته در گوشم بواجه / که این درد دل تو بی علاجه\nاگر گوهر به آبی خواهون نداری / همین این جون تو که بی رواجه"
    },
    {
        "poem_number": "۲۲۷",
        "poem_text": "دلت ای سنگدل بر ما نسوجه / عجب نبود اگر خارا نسوجه\nبسوجم تا بسوجانم دلت را / در آذر چوب تر تنها نسوجه"
    },
    {
        "poem_number": "۲۲۸",
        "poem_text": "دلم از دست خوبان گیج و ویجه / مژه بر هم زنم خونابه ریجه\nدل عاشق مثال چوب‌تر بی / سری سوجه سری خونابه ریجه"
    },
    {
        "poem_number": "۲۲۹",
        "poem_text": "نذونم لوت و عریانم که کرده / خودم جلاد و بیجونم که کرده\nبده خنجر که تا سینه کنم چاک / ببینم عشق بر جونم چه کرده"
    },
    {
        "poem_number": "۲۳۰",
        "poem_text": "سرم چون گوی در میدان بگرده / دلم از عهد و پیمان بر نگرده\nاگر دوران به نااهلان بمانه / نشینم تا که این دوران بگرده"
    },
    {
        "poem_number": "۲۳۱",
        "poem_text": "شدستم پیرو برنائی نمانده / بتن توش و توانائی نمانده\nبمو واجی برو آلالهٔ چین / چرا چینم که بینائی نمانده"
    },
    {
        "poem_number": "۲۳۲",
        "poem_text": "مرا عشقت ز جان آذر برآره / زپیکر مشت خاکستر برآره\nنهال مهرت از دل گر ببرند / هزاران شاخه دیگر برآره"
    },
    {
        "poem_number": "۲۳۳",
        "poem_text": "عزیزان موسم جوش بهاره / چمن پر سبزه صحرا لاله زاره\nدمی فرصت غنیمت دان درین فصل / که دنیای دنی بی اعتباره"
    },
    {
        "poem_number": "۲۳۴",
        "poem_text": "غمم بیحد و دردم بی شماره / فغان کاین درد مو درمان نداره\nخداوندا ندونه ناصح مو / که فریاد دلم بی‌اختیاره"
    },
    {
        "poem_number": "۲۳۵",
        "poem_text": "دل مو بیتو زار و بی قراره / بجز آزار مو کاری نداره\nزند دستان بسر چون طفل بدخو / بدرد هجرت اینش روزگاره"
    },
    {
        "poem_number": "۲۳۶",
        "poem_text": "مو را ای دلبر مو با ته کاره / وگرنه در جهان بسیار یاره\nکجا پروای چون مو سوته دیری / چو مو بلبل به گلزارت هزاره"
    },
    {
        "poem_number": "۲۳۷",
        "poem_text": "زغم جان در تنم در گیر و داره / سرم در رهن تیغ آبداره\nندارم اختیاری از چه جوشش / دل مو تاب این سودا نداره"
    },
    {
        "poem_number": "۲۳۸",
        "poem_text": "سرم بالین تنم بستر نداره / دلم جز شوق ته در سر نداره\nنهد دور از ته هر کس سر ببالین / الهی سر ز بالین بر نداره"
    },
    {
        "poem_number": "۲۳۹",
        "poem_text": "سر سرگشته‌ام سامان نداره / دل خون گشته‌ام درمان نداره\nبه کافر مذهبی دل بسته دیرم / که در هر مذهبی ایمان نداره"
    },
    {
        "poem_number": "۲۴۰",
        "poem_text": "هر آن دلبر که چشم مست دیره / هزاران دل چو ما پا بست دیره\nمیان عاشقان آن ماه سیما / چو شعر مو بلند و پست دیره"
    },
    {
        "poem_number": "۲۴۱",
        "poem_text": "دلم میل گل باغ ته دیره / درون سینه‌ام داغ ته دیره\nبشم آلاله زاران لاله چینم / وینم آلاله هم داغ ته دیره"
    },
    {
        "poem_number": "۲۴۲",
        "poem_text": "دلم میل گل روی ته دیره / سرم سودای گیسوی ته دیره\nاگر چشمم بماه نو کره میل / نظر بر طاق ابروی ته دیره"
    },
    {
        "poem_number": "۲۴۳",
        "poem_text": "سرم سودای گیسوی ته دیره / دلم میل گل روی ته دیره\nاگر چشمم بماه نو کره میل / نظر بر طاق ابروی ته دیره"
    },
    {
        "poem_number": "۲۴۴",
        "poem_text": "غمت در سینهٔ مو خانه دیره / چو جغدی جای در ویرانه دیره\nفلک هم در دل تنگم نهد باز / هر آن انده که در انبانه دیره"
    },
    {
        "poem_number": "۲۴۵",
        "poem_text": "مو که یارم سر یاری ندیره / مو که دردم سبکباری ندیره\nهمه واجن که یارت خواب نازه / چه خوابست اینکه بیداری ندیره"
    },
    {
        "poem_number": "۲۴۶",
        "poem_text": "سحرگاهان که اشکم لاوه گیره / زآهم هفت چرخ آلاوه گیره\nچنان از دیده ریزم اشک خونین / که گیتی سر بسر سیلابه گیره"
    },
    {
        "poem_number": "۲۴۷",
        "poem_text": "دل مو غیرته دلبر نگیره / بجای جوهری جوهر نگیره\nدل مو سوته و مهر ته آذر / نبی ناسوته آذر در نگیره"
    },
    {
        "poem_number": "۲۴۸",
        "poem_text": "دل ارمهرت نورزه بر چه ارزه / گل است آندل که مهر تو نورزه\nگریبانی که از عشقت شود چاک / بیک عالم گریبان وابیرزه"
    },
    {
        "poem_number": "۲۴۹",
        "poem_text": "درخت غم بجانم کرده ریشه / بدرگاه خدا نالم همیشه\nرفیقان قدر یکدیگر بدانید / اجل سنگست و آدم مثل شیشه"
    },
    {
        "poem_number": "۲۵۰",
        "poem_text": "هزاران دل بغارت برده ویشه / هزارانت دگر خون کرده ویشه\nهزاران داغ ریش ار ویشم اشمرد / هنو نشمرده از اشمرده ویشه"
    },
    {
        "poem_number": "۲۵۱",
        "poem_text": "پریشان سنبلان پرتاب مکه / خمارین نرگسان پرخواب مکه\nبراینی ته که دل از مابرینی / برینه روزگار اشتاب مکه"
    },
    {
        "poem_number": "۲۵۲",
        "poem_text": "به والله و به بالله و به تالله / قسم بر آیهٔ نصر من الله\nکه دست از دامنت من بر ندارم / اگر کشته شوم الحکم لله"
    },
    {
        "poem_number": "۲۵۳",
        "poem_text": "درین بوم و برانم پرورش نه / شوانم جا و روزانم خورش نه\nسری دیرم که مغزی اندرو نه / تنی دیرم که پروای سرش نه"
    },
    {
        "poem_number": "۲۵۴",
        "poem_text": "دلی همچون دل نالان مو نه / غمی همچون غم هجران مو نه\nاگر دریا اگر ابر بهاران / حریف دیدهٔ گریان مو نه"
    },
    {
        "poem_number": "۲۵۵",
        "poem_text": "چو مو یک سوته دل پروانه‌ای نه / بعالم همچو مو دیوانه‌ای نه\nهمه مارون و مورون لانه دیرن / من دیوانه را ویرانه‌ایی نه"
    },
    {
        "poem_number": "۲۵۶",
        "poem_text": "بدنیا مثل مو دل سوته‌ای نه / بدرد سوز غم اندوته‌ای نه\nچسان بندم ره سیل دو دیده / که این زخم دلم لو سوته‌ای نه"
    },
    {
        "poem_number": "۲۵۷",
        "poem_text": "به کس درد دل مو واتنی نه / که سنگ از آسمون انداتنی نه\nبمو واجن که ترک یار خود که / کسیس یارم که ترکش واتنی نه"
    },
    {
        "poem_number": "۲۵۸",
        "poem_text": "سحرگاهان فغان بلبلانه / بیاد روی پر نور گلانه\nز آه مو فلک آخر خدرکه / اثر در نالهٔ سوته دلانه"
    },
    {
        "poem_number": "۲۵۹",
        "poem_text": "نوای ناله غم اندوته ذونه / عیار قلب و خالص بوته ذونه\nبیا سوته دلان با هم بنالیم / که قدر سوته دل دل سوته ذونه"
    },
    {
        "poem_number": "۲۶۰",
        "poem_text": "دلم از دست تو دایم غمینه / ببالین خشتی و بستر زمینه\nهمین جرمم که مو ته دوست دیرم / که هر کت دوست دیره حالش اینه"
    },
    {
        "poem_number": "۲۶۱",
        "poem_text": "چه باغ است اینکه دارش آذرینه / چه دشت است اینکه خونخوارش زمینه\nمگر بوم و بر سنگین دلان است / مگر صحرای عشق نازنینه"
    },
    {
        "poem_number": "۲۶۲",
        "poem_text": "اگر شاهین بچرخ هشتمینه / کند فریاد مرگ اندر کمینه\nاگر صد سال در دنیا بمانی / در آخر منزلت زیر زمینه"
    },
    {
        "poem_number": "۲۶۳",
        "poem_text": "دیم یک عندلیب خوشنوائی / که می‌نالید وقت صبحگاهی\nبشاخ گلبنی با گل همی گفت / که یارا بی وفایی بی وفائی"
    },
    {
        "poem_number": "۲۶۴",
        "poem_text": "فلک در قصد آزارم چرائی / گلم گر نیستی خارم چرائی\nته که باری ز دوشم بر نداری / میان بار سربارم چرایی"
    },
    {
        "poem_number": "۲۶۵",
        "poem_text": "سر راهت نشینم تا بیایی / در شادی بروی ما گشایی\nشود روزی بروز مو نشینی / که تا وینی چه سخت بیوفائی"
    },
    {
        "poem_number": "۲۶۶",
        "poem_text": "تو آری روز روشن را شب از پی / شده کون و مکان از قدرتت حی\nحقیقت بشنو از طاهر که گردید / بیک کن خلقت هر دو جهان طی"
    },
    {
        "poem_number": "۲۶۷",
        "poem_text": "ته کت نازنده چشمان سرمه سائی / ته کت زیبنده بالا دلربایی\nته کت مشکین دو گیسو در قفائی / بمو واجی که سرگردان چرائی"
    },
    {
        "poem_number": "۲۶۸",
        "poem_text": "عزیزان از غم و درد جدایی / به چشمانم نمانده روشنائی\nبدرد غربت و هجرم گرفتار / نه یار و همدمی نه آشنائی"
    },
    {
        "poem_number": "۲۶۹",
        "poem_text": "به هر شام و سحر گریم بکوئی / که جاری سازم از هر دیده جوئی\nمو آن بی طالعم در باغ عالم / که گل کارم بجایش خار روئی"
    },
    {
        "poem_number": "۲۷۰",
        "poem_text": "ز کشت خاطرم جز غم نروئی / ز باغم جز گل ماتم نروئی\nز صحرای دل بیحاصل مو / گیاه ناامیدی هم نروئی"
    },
    {
        "poem_number": "۲۷۱",
        "poem_text": "الهی دل بلا بی دل بلا بی / گنه چشمان کره دل مبتلا بی\nاگر چشمان نکردی دیده بانی / چه داند دل که خوبان در کجابی"
    },
    {
        "poem_number": "۲۷۲",
        "poem_text": "غم عالم نصیب جان ما بی / بدور ما فراغت کیمیا بی\nرسد آخر بدرمان درد هرکس / دل ما بی که دردش بیدوا بی"
    },
    {
        "poem_number": "۲۷۳",
        "poem_text": "وای آن روزی که قاضی مان خدا بی / به میزان و صراطم ماجرا بی\nبنوبت میروند پیر و جوانان / وای آنساعت که نوبت زان ما بی"
    },
    {
        "poem_number": "۲۷۴",
        "poem_text": "صفا هونم صفا هونم چه جابی / که هر یاری گرفتم بیوفا بی\nبشم یکسر بتازم تا به شیراز / که در هر منزلی صد آشنا بی"
    },
    {
        "poem_number": "۲۷۵",
        "poem_text": "عاشق آن به که دایم در بلا بی / ایوب آسا به کرمان مبتلا بی\nحسن آسا بدستش کاسهٔ زهر / حسین آسا بدشت کربلا بی"
    },
    {
        "poem_number": "۲۷۶",
        "poem_text": "بدام دلبری دل مبتلا بی / که هجرانش بلا وصلش بلا بی\nدرین ویرانه دل جز خون ندیدم / نه دل گویی که دشت کربلا بی"
    },
    {
        "poem_number": "۲۷۷",
        "poem_text": "جهان بی‌وفا زندان ما بی / گل غم قسمت دامان ما بی\nغم یعقوب و محنت‌های ایوب / همه گویا نصیب جان ما بی"
    },
    {
        "poem_number": "۲۷۸",
        "poem_text": "بسوی باغ و بستان لاله وابی / همه موها مثال ژاله وا بی\nوگر سوی خراسان کاروان را / رهانم مو سوی بنگاله وا بی"
    },
    {
        "poem_number": "۲۷۹",
        "poem_text": "زمشک‌تر سیه‌تر سنبلت بی / هزاران دل اسیر کاکلت بی\nزآه و ناله تاثیری ندیدم / زخارا سخت‌تر گویا دلت بی"
    },
    {
        "poem_number": "۲۸۰",
        "poem_text": "بدریای غمت دل غوطه‌ور بی / مرا داغ فراقت بر جگر بی\nز مژگان خدنگت خورده‌ام تیر / که هر دم سوج دل زان بیشتر بی"
    },
    {
        "poem_number": "۲۸۱",
        "poem_text": "مدامم دل براه و دیده تر بی / شراب عیشم از خون جگر بی\nببویت زندگی یابم پس از مرگ / ترا گر بر سر خاکم گذر بی"
    },
    {
        "poem_number": "۲۸۲",
        "poem_text": "ز آهم هفت گردون پر شرر بی / زمژگانم روان خون جگر بی\nته که هرگز دلت از غم نسوجه / کجا از سوته دیلانت خبر بی"
    },
    {
        "poem_number": "۲۸۳",
        "poem_text": "خوشا آندل که از خود بیخبر بی / ندونه در سفر یا در حضر بی\nبکوه و دشت و صحرا همچو مجنون / پی لیلی دوان با چشم تر بی"
    },
    {
        "poem_number": "۲۸۴",
        "poem_text": "شبم از روز و روز از شو بتر بی / دل آشفته‌ام زیر و زبر بی\nشو و روز از فراقت نالهٔ مو / چو آه سوته جانان پر شرر بی"
    },
    {
        "poem_number": "۲۸۵",
        "poem_text": "چه خوش بی‌مهربانی هر دو سر بی / که یکسر مهربانی دردسر بی\nاگر مجنون دل شوریده‌ای داشت / دل لیلی از آن شوریده تر بی"
    },
    {
        "poem_number": "۲۸۶",
        "poem_text": "مدامم دل پر از خون جگر بی / چو شمع آتش بجان و دیده تر بی\nنشینم بر سر راهت شو و روز / که تا روزی ترا بر مو گذر بی"
    },
    {
        "poem_number": "۲۸۷",
        "poem_text": "دل از دست غمت زیر و زبر بی / بچشمان اشکم از خون جگر بی\nهران یاری چو مو پرناز دیره / دلش پر غصه جانش پر شرر بی"
    },
    {
        "poem_number": "۲۸۸",
        "poem_text": "هر آن باغی که نخلش سر بدر بی / مدامش باغبون خونین جگر بی\nبباید کندنش از بیخ و از بن / اگر بارش همه لعل و گهر بی"
    },
    {
        "poem_number": "۲۸۹",
        "poem_text": "شوم از شام یلدا تیره‌تر بی / درد دلم ز بودردا بتر بی\nهمه دردا رسن آخر بدرمون / درمان درد ما خود بی اثر بی"
    },
    {
        "poem_number": "۲۹۰",
        "poem_text": "دل تو کی ز حالم با خبر بی / کجا رحمت باین خونین جگر بی\nتو که خونین جگر هرگز نبودی / کی از خونین جگرها با خبر بی"
    },
    {
        "poem_number": "۲۹۱",
        "poem_text": "خوشا آندل که از غم بهره‌ور بی / بر آندل وای کز غم بی‌خبر بی\nته که هرگز نسوته دیلت از غم / کجا از سوته دیلانت خبر بی"
    },
    {
        "poem_number": "۲۹۲",
        "poem_text": "هر آنکس مال و جاهش بیشتر بی / دلش از درد دنیا ریشتر بی\nاگر بر سر نهی چون خسروان تاج / به شیرین جانت آخر نیشتر بی"
    },
    {
        "poem_number": "۲۹۳",
        "poem_text": "هر آنکس با تو قربش بیشتر بی / دلش از درد هجران ریشتر بی\nاگر یکبار چشمانت بوینم / بجانم صد هزاران نیشتر بی"
    },
    {
        "poem_number": "۲۹۴",
        "poem_text": "خور آئین چهره‌ات افروته‌تر بی / بجانم تیر عشقت دوته‌تر بی\nچرا خال رخت دونی سیاهه / هر آن نزدیک خور بی سوته‌تر بی"
    },
    {
        "poem_number": "۲۹۵",
        "poem_text": "زخور این چهره‌ات افروته‌تر بی / تیر عشقت بجانم روته‌تر بی\nمرا اختر بود خال سیاهت / ز مو یارا که اختر سوته‌تر بی"
    },
    {
        "poem_number": "۲۹۶",
        "poem_text": "چه خوش بی وصلت ای مه امشبک بی / مرا وصل تو آرام دلک بی\nزمهرت ای مه شیرین چالاک / مدامم دست حسرت بر سرک بی"
    },
    {
        "poem_number": "۲۹۷",
        "poem_text": "دلا راهت پر از خار و خسک بی / گذرگاه تو بر اوج فلک بی\nشب تار و بیابان دور منزل / خوشا آنکس که بارش کمترک بی"
    },
    {
        "poem_number": "۲۹۸",
        "poem_text": "شب تار و بیابان پرورک بی / در این ره روشنایی کمترک بی\nگر از دستت برآید پوست از تن / بیفکن تا که بارت کمترک بی"
    },
    {
        "poem_number": "۲۹۹",
        "poem_text": "دلا راه تو پر خار و خسک بی / درین ره روشنایی کمترک بی\nگر از دستت بر آید پوست از تن / بیفکن تا که بارت کمترک بی"
    },
    {
        "poem_number": "۳۰۰",
        "poem_text": "زشورانگیزی چرخ و فلک بی / که دایم چشم بختم پر نمک بی\nدمادم دود آهم تا سما بی / پیاپی سیل اشکم تا سمک بی"
    },
    {
        "poem_number": "۳۰۱",
        "poem_text": "دلم بلبل صفت حیران گل بی / درونم چون درخت پی بگل بی\nخونابه بار دیرم ارغوان وار / درخت نهله بارش خون دل بی"
    },
    {
        "poem_number": "۳۰۲",
        "poem_text": "قدم دایم ز بار غصه خم بی / چو مو محنت کشی در دهر کم بی\nمو هرگز از غم آزادی ندیرم / دل بی طالع مو کوه غم بی"
    },
    {
        "poem_number": "۳۰۳",
        "poem_text": "قدم دایم زبار غصه خم بی / چو مو خونین دلی در دهر کم بی\nزغم یکدم مو آزادی ندیرم / دل بیچارهٔ مو کوه غم بی"
    },
    {
        "poem_number": "۳۰۴",
        "poem_text": "به لامردم مکان دلبرم بی / سخنهای خوشش تاج سرم بی\nاگر شاهم ببخشد ملک شیراز / همان بهتر که دلبر در برم بی"
    },
    {
        "poem_number": "۳۰۵",
        "poem_text": "نپنداری که زندان خوشترم بی / سرم بو گوی میدان خوشترم بی\nچو گلخن تار و تاریکه به چشمم / گلستان بی ته زندان خوشترم بی"
    },
    {
        "poem_number": "۳۰۶",
        "poem_text": "گر آن نامهربانم مهربان بی / چرا از دیدگانم خون روان بی\nاگر دلبر بمو دلدار می‌بو / چرا در تن مرا نه دل نه جان بی"
    },
    {
        "poem_number": "۳۰۷",
        "poem_text": "دلم از سوز عشق آتش بجان بی / بکامم زهر از آن شکر دهان بی\nهمان دستان که با ته بی بگردن / کنونم چون مگس بر سر زنان بی"
    },
    {
        "poem_number": "۳۰۸",
        "poem_text": "جهان خوان و خلایق میهمان بی / گل امروز مو فردا خزان بی\nسیه چالی که نامش را نهند گور / بما واجن که اینت خانمان بی"
    },
    {
        "poem_number": "۳۰۹",
        "poem_text": "خدایی که مکانش لامکان بی / صفابخش جمال گلرخان بی\nپدید آرندهٔ روز و شب و خلق / که بر هر بنده او روزی رسان بی"
    },
    {
        "poem_number": "۳۱۰",
        "poem_text": "هزاران لاله و گل در جهان بی / همه زیبا به چشم دیگران بی\nآلالهٔ مو به زیبایی درین باغ / سرافراز همه آلالیان بی"
    },
    {
        "poem_number": "۳۱۱",
        "poem_text": "ز بیداد فلک یارون امان بی / امان جستن روز آخرزمان بی\nاگر پاره کرم یخه بجا بو / که وامو آسمان پرسرگران بی"
    },
    {
        "poem_number": "۳۱۲",
        "poem_text": "سخن از هر چه واجم واتشان بی / حدیث از بیش و از کم واتشان بی\nبدریا گر روم گوهر بر آرم / هر آن گوهر که وینم واتشان بی"
    },
    {
        "poem_number": "۳۱۳",
        "poem_text": "خوشا آنانکه الله یارشان بی / بحمد و قل هو الله کارشان بی\nخوشا آنانکه دایم در نمازند / بهشت جاودان بازارشان بی"
    },
    {
        "poem_number": "۳۱۴",
        "poem_text": "چه واجم هر چه واجم واته‌شان بی / سخن از بیش و از کم واته‌شان بی\nبدریا مو شدم گوهر برآرم / هر آن گوهر که دیدم واته‌شان بی"
    },
    {
        "poem_number": "۳۱۵",
        "poem_text": "سیه بختم که بختم واژگون بی / سیه روجم که روجم سرنگون بی\nشدم آوارهٔ کوی محبت / زدست دل که یارب غرق خون بی"
    },
    {
        "poem_number": "۳۱۶",
        "poem_text": "من آن شمعم که اشکم آتشین بی / که هر سوته دلی حالش همین بی\nهمه شب گریم و نالم همه روز / بیته شامم چنان روزم چنین بی"
    },
    {
        "poem_number": "۳۱۷",
        "poem_text": "زدست عشق هر شو حالم این بی / سریرم خشت و بالینم زمین بی\nخوشم این بی که موته دوست دیرم / هر آن ته دوست داره حالش این بی"
    },
    {
        "poem_number": "۳۱۸",
        "poem_text": "دو چشمانت پیالهٔ پر ز می بی / خراج ابروانت ملک ری بی\nهمی وعده کری امروز و فردا / نمیدانم که فردای تو کی بی"
    },
    {
        "poem_number": "۳۱۹",
        "poem_text": "گلان فصل بهاران هفته‌ای بی / زمان وصل یاران هفته‌ای بی\nغنیمت دان وصال لاله رویان / که گل در لاله زاران هفته‌ای بی"
    },
    {
        "poem_number": "۳۲۰",
        "poem_text": "الاله کوهساران هفته ای بی / بنفشه جو کناران هفته‌ای بی\nمنادی میکره شهرو به شهرو / وفای گلعذاران هفته‌ای بی"
    },
    {
        "poem_number": "۳۲۱",
        "poem_text": "بهار آیو به هر شاخی گلی بی / بهر لاله هزاران بلبلی بی\nبهر مرزی نیارم پا نهادن / مبو کز مو بتر سوز دلی بی"
    },
    {
        "poem_number": "۳۲۲",
        "poem_text": "همه دل ز آتش غم سوتنی بی / بهرجان سوز هجر افروتنی بی\nکه از دست اجل بر تن قبائی / اگر شاه و گدائی دوتنی بی"
    },
    {
        "poem_number": "۳۲۳",
        "poem_text": "بدنیای دنی کی ماندنی بی / که دامان بر جهان افشاندنی بی\nهمی لا تقنطوا خوانی عزیزا / دلا یا ویلنا هم خواندنی بی"
    },
    {
        "poem_number": "۳۲۴",
        "poem_text": "یقینم حاصله که هرزه گردی / ازین گردش که داری برنگردی\nبروی مو ببستی هر رهی را / بدین عادت که داری کی ته مردی"
    },
    {
        "poem_number": "۳۲۵",
        "poem_text": "مو را نه فکر سودایی نه سودی / نه در دل فکر بهبودی نه بودی\nنخواهم جو کنار و چشمه سارون / که هر چشمم هزارون زنده رودی"
    },
    {
        "poem_number": "۳۲۶",
        "poem_text": "اگر دردم یکی بودی چه بودی / وگر غم اندکی بودی چه بودی\nبه بالینم طبیبی یا حبیبی / ازین هر دو یکی بودی چه بودی"
    },
    {
        "poem_number": "۳۲۷",
        "poem_text": "از آن روزیکه ما را آفریدی / بغیر از معصیت چیزی ندیدی\nخداوندا بحق هشت و چارت / ز ما بگذر شتر دیدی ندیدی"
    },
    {
        "poem_number": "۳۲۸",
        "poem_text": "بمو واجی چرا ته بیقراری / چو گل پروردهٔ باد بهاری\nچرا گردی بکوه و دشت و صحرا / بجان او ندارم اختیاری"
    },
    {
        "poem_number": "۳۲۹",
        "poem_text": "همه روزم فغان و بیقراری / شوان بیداری و فریاد و زاری\nبمو سوجه دل هر دور و نزدیک / ته از سنگین دلی پروا نداری"
    },
    {
        "poem_number": "۳۳۰",
        "poem_text": "خدایا دل ز مو بستان بزاری / نمی‌آید ز مو بیمار داری\nنمیدونم لب لعلش به خونم / چرا تشنه است با این آبداری"
    },
    {
        "poem_number": "۳۳۱",
        "poem_text": "مرا دیوانه و شیدا ته دیری / مرا سرگشته و رسوا ته دیری\nنمیدونم دلم دارد کجا جای / همیدونم که دردی جا ته دیری"
    },
    {
        "poem_number": "۳۳۲",
        "poem_text": "نگارینا دل و جانم ته دیری / همه پیدا و پنهانم ته دیری\nنمیدانم که این درد از که دیرم / همیدانم که درمانم ته دیری"
    },
    {
        "poem_number": "۳۳۳",
        "poem_text": "مسلسل زلف بر رخ ریته دیری / گل و سنبل بهم آمیته دیری\nپریشان چون کری زلف دو تا را / بهر تاری دلی آویته دیری"
    },
    {
        "poem_number": "۳۳۴",
        "poem_text": "برویت از حیا خوی ریته دیری / دو ابرویت بناز آمیته دیری\nبه سحر دیده در چاه زنخدان / بسی هاروت دل آویته دیری"
    },
    {
        "poem_number": "۳۳۵",
        "poem_text": "سمن زلفا بری چون لاله دیری / ز نرگس ناز در دنباله دیری\nاز آن رو سه بمهرم بر نیاری / که در سرناز چندین ساله دیری"
    },
    {
        "poem_number": "۳۳۶",
        "poem_text": "غم اندر سینهٔ مو خانه دیری / چو ویرانه که بوم آشانه دیری\nفلک اندر دل مسکین مو نه / ازین غم هرچه در انبانه دیری"
    },
    {
        "poem_number": "۳۳۷",
        "poem_text": "کشیمان ار بزاری از که ترسی / برانی گر بخواری از که ترسی\nمو با این نیمه دل از کس نترسم / دو عالم دل ته داری از که ترسی"
    },
    {
        "poem_number": "۳۳۸",
        "poem_text": "کشم آهی که گردون پر شرر شی / دل دیوانه‌ام دیوانه‌تر شی\nبترس از برق آه سوته دیلان / که آه سوته دیلان کارگر شی"
    },
    {
        "poem_number": "۳۳۹",
        "poem_text": "دل دیوانه‌ام دیوانه‌تر شی / خرابه خانه‌ام ویرانه‌تر شی\nکشم آهی که گردون را بسوجم / که آه سوته دیلان کارگر شی"
    },
    {
        "poem_number": "۳۴۰",
        "poem_text": "الهی ای فلک چون مو زبون شی / دلت همچون دل مو غرق خون شی\nاگر یک لحظه ام بی غم بوینی / یقین دانم کزین غم سرنگون شی"
    },
    {
        "poem_number": "۳۴۱",
        "poem_text": "دل بی عشق را افسردن اولی / هر که دردی نداره مردن اولی\nتنی که نیست ثابت در ره عشق / ذره ذره به آتش سوتن اولی"
    },
    {
        "poem_number": "۳۴۲",
        "poem_text": "در اشکم بدامان ریته اولی / خون دلم ز چشمان ریته اولی\nبکس حرفی ز جورت وانواجم / که حرف جور پنهان ریته اولی"
    },
    {
        "poem_number": "۳۴۳",
        "poem_text": "دل ار عشقت نداره مرده اولی / روان بی درد عشق افسرده اولی\nسحر بلبل زند در گلشن آواز / که گل بی عشق حق پژمرده اولی"
    },
    {
        "poem_number": "۳۴۴",
        "poem_text": "اگر دل دلبری دلبر کدامی / وگر دلبر دلی دل را چه نامی\nدل و دلبر بهم آمیته وینم / ندانم دل که و دلبر کدامی"
    },
    {
        "poem_number": "۳۴۵",
        "poem_text": "کسیکه ره بفریادم برد نی / خبر بر سرو آزادم برد نی\nهمه خوبان عالم جمع گردند / کسیکه یادت از یادم برد نی"
    },
    {
        "poem_number": "۳۴۶",
        "poem_text": "شبی ناید ز اشکم دیده تر نی / سرشکم جاری از خون جگر نی\nشو و روجم رود با نالهٔ زار / ته را از حال زار مو خبر نی"
    },
    {
        "poem_number": "۳۴۷",
        "poem_text": "دل شاد از دل زارش خبر نی / تن سالم زبیمارش خبر نی\nنه تقصیره که این رسم قدیمه / که آزاد از گرفتارش خبر نی"
    },
    {
        "poem_number": "۳۴۸",
        "poem_text": "ته که دور از منی دل در برم نی / هوایی غیر وصلت در سرم نی\nبجانت دلبرا کز هر دو عالم / تمنای دگر جز دلبرم نی"
    },
    {
        "poem_number": "۳۴۹",
        "poem_text": "دلی چون مو بغم اندوته ای نی / زری چون جان مو در بوته‌ای نی\nبجز شمعم ببالین همدمی نه / که یار سوته دل جز سوته‌ای نی"
    },
    {
        "poem_number": "۳۵۰",
        "poem_text": "زدل مهر تو ای مه رفتنی نی / غم عشقت بهر کس گفتنی نی\nولیکن شعله مهر و محبت / میان مردمان بنهفتنی نی"
    },
    {
        "poem_number": "۳۵۱",
        "poem_text": "مو آن باز سفیدم همدانی / لانه در کوه دارم سایبانی\nبه بال خود پرم کوهان به کوهان / به چنگ خود کرم نخجیر بانی"
    },
    {
        "poem_number": "۳۵۲",
        "poem_text": "گرم خوانی ورم رانی ته دانی / گرم درتش بسوزانی ته دانی\nورم بر سر زنی الوند و میمند / همی واجم خدا جانی ته دانی"
    },
    {
        "poem_number": "۳۵۳",
        "poem_text": "هر آن کالوند دامان مو نشانی / دامان از هر دو عالم در کشانی\nاشک خونین پاشم از راه الوند / تا که دلبر بپایش برفشانی"
    },
    {
        "poem_number": "۳۵۴",
        "poem_text": "بیته یکدم دلم خرم نمانی / اگر رویت بوینم غم نمانی\nاگر درد دلم قسمت نمایند / دلی بی غم درین عالم نمانی"
    },
    {
        "poem_number": "۳۵۵",
        "poem_text": "من دل سوته را لایق ندونی / که در دیوان عشاقت بخونی\nهزارون بارم از خونی ببو کم / ز تو زیرا که بحر بیکرونی"
    },
    {
        "poem_number": "۳۵۶",
        "poem_text": "بمیرم تا ته چشم‌تر نبینی / شرار آه پر آذر نبینی\nچنانم آتش عشقت بسوجه / که از مو مشت خاکستر نبینی"
    },
    {
        "poem_number": "۳۵۷",
        "poem_text": "به قبرستان گذر کردم صباحی / شنیدم ناله و افغان و آهی\nشنیدم کله‌ای با خاک می‌گفت / که این دنیا نمی‌ارزد بکاهی"
    },
    {
        "poem_number": "۳۵۸",
        "poem_text": "بنادانی گرفتم کوره راهی / ندانستم که می‌افتم بچاهی\nبدل گفتم رفیقی تا به منزل / ندانستم رفیق نیمه راهی"
    },
    {
        "poem_number": "۳۵۹",
        "poem_text": "ته که خورشید اوج دلربایی / چنین بیرحم و سنگین دل چرایی\nبه اول آنهمه مهر و محبت / به آخر راه و رسم بی وفایی"
    },
    {
        "poem_number": "۳۶۰",
        "poem_text": "نگار تازه خیز ما کجایی / بچشمان سرمه ریز ما کجایی\nنفس بر سینهٔ طاهر رسیده / دم رفتن عزیز ما کجایی"
    },
    {
        "poem_number": "۳۶۱",
        "poem_text": "ته که نوشم نه‌ای نیشم چرایی / ته که یارم نه‌ای پیشم چرایی\nته که مرهم نه‌ای بر داغ ریشم / نمک پاش دل ریشم چرایی"
    },
    {
        "poem_number": "۳۶۲",
        "poem_text": "ز دل بیرون نبجتم ناله نایی / ز مژگان تر مو ژاله نایی\nشوی نایه که مو خوابت بوینم / به بخت مو به چشم لاله نایی"
    },
    {
        "poem_number": "۳۶۳",
        "poem_text": "عزیزون از غم و درد جدایی / به چشمونم نمانده روشنایی\nگرفتارم بدام غربت و درد / نه یار و همدمی نه آشنائیی"
    },
    {
        "poem_number": "۳۶۴",
        "poem_text": "پی مرگ نکویان گل نرویی / دگر رویی نه رنگش بی نه بویی\nز خود رو هیچ حاصل برنخیزد / بجز بدنامی و بی‌آبرویی"
    },
    {
        "poem_number": "۳۶۵",
        "poem_text": "مو احوالم خرابه گر تو جویی / جگر بندم کبابه گر تو جویی\nته که رفتی و یار نو گرفتی / قیامت هم حسابه گر تو جویی"
    },
    {
        "poem_number": "۳۶۶",
        "poem_text": "به جز این مو ندارم آرزویی / که باشد همدم مو لاله‌رویی\nاگر درد دلم واجم به کوهان / دگر در کوهساران گل نرویی"
    },
    {
        "poem_number": "njoor.net/babataher/ghaside/",
        "poem_text": "بتا تا زار چون تو دلبرستم / بتن عود و بسینه مجمرستم\nاگر جز مهر تو اندر دلم بی / به هفتاد و دو ملت کافرستم\nاگر روزی دو صد بارت بوینم / همی مشتاق بار دیگرستم\nفراق لاله رویان سوته دیلم / وز ایشان در رگ جان نشترستم\nمنم آن شاخه بر نخل محبت / که حسرت سایه و محنت برستم\nنه کار آخرت کردم نه دنیا / یکی بی سایه نخل بی‌برستم\nنه خور نه خواب بیتو گویی / به پیکر هر سر مو خنجرستم\nجدا از تو به حور و خلد و طوبی / اگر خورسند گردم کافرستم\nچو شمعم گر سراندازند صدبار / فروزنده‌تر و روشن ترستم\nمرا از آتش دوزخ چه غم بی / که دوزخ جزوی از خاکسترستم\nسمندر وش میان آتش هجر / پریشان مرغ بی‌بال و پرستم\nدرین دیرم چنان مظلوم و مغموم / چو طفل بی پدر بی مادرستم\nنمی‌گیرد کسم هرگز به چیزی / درین عالم ز هر کس کمترستم\nبیک ناله بسوجم هر دو عالم / که از سوز جگر خنیاگرستم\nببالینم همه الماس سوده / همه خار و خسک در بسترستم\nمثال کافرم در مومنستان / چو مؤمن در میان کافرستم\nهمه سوجم همه سوجم همه سوج / بگرمی چون فروزان اخگرستم\nرخ تو آفتاب و مو چو حربا / و یا پژمان گل نیلوفرستم\nبملک عشق روح بی‌نشانم / بشهر دل یکی صورت پرستم\nرخش تا کرده در دل جلوه از مهر / بخوبی آفتاب خاورستم\nبمیر ای دل که آسایش بیابی / که مو تا جان ندادم وانرستم\nمن از روز ازل طاهر بزادم / ازین رو نام بابا طاهرستم"
    },
    {
        "poem_number": "njoor.net/babataher/ghazal/",
        "poem_text": "دلا در عشق تو صد دفترستم / که صد دفتر ز کونین ازبرستم\nمنم آن بلبل گل ناشکفته / که آذر در ته خاکسترستم\nدلم سوجه ز غصه وربریجه / جفای دوست را خواهان ترستم\nمو آن عودم میان آتشستان / که این نه آسمانها مجمرستم\nشد از نیل غم و ماتم دلم خون / بچهره خوشتر از نیلوفرستم\nدرین آلاله در کویش چو گلخن / بداغ دل چو سوزان اخگرستم\nنه زورستم که با دشمن ستیزم / نه بهر دوستان سیم و زرستم\nز دوران گرچه پر بی جام عیشم / ولی بی دوست خونین ساغرستم\nچرم دایم درین مرز و درین کشت / که مرغ خوگر باغ و برستم\nمنم طاهر که از عشق نکویان / دلی لبریز خون اندر برستم"
    }
]